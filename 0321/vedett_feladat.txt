A következő feladatban Magyarország védett állatainak adataival kell dolgoznia. A megoldás során vegye figyelembe a következőket: 
•	A képernyőre írást igénylő részfeladatok eredményének megjelenítése előtt írja a képernyőre a feladat sorszámát (például:3. feladat:)! 
•	Az ékezetmentes kiírás is elfogadott. 
•	A program megírásakor a fájlban lévő adatok helyes szerkezetét nem kell ellenőriznie, feltételezheti, hogy a rendelkezésre álló adatok a leírtaknak megfelelnek. 
•	Megoldását úgy készítse el, hogy az azonos szerkezetű, de tetszőleges bemeneti adatok mellett is helyes eredményt adjon! 
1.	A feladat megoldásához hozzon létre konzolalkalmazást (projektet) Vedett azonosítóval! 
 
2.	Az UTF-8 kódolású vedett.txt állomány Magyarország védett állatainak adatait tartalmazza a következő minta szerint (forrás: wikipedia.hu): 
pannon gyík;100000;1974;hüllők
kis héja;250000;1954;madarak
csíkosfejű nádiposzáta;500000;1901;madarak
barátkeselyű;250000;1954;madarak
Az állományban az állat nevét, az állat eszmei értékét, a védetté vétel évét és az osztályát tároltuk. Az adatokat pontosvessző választja el. 
Olvassa be a vedett.txt állományban lévő adatokat és tárolja el egy olyan adatszerkezetben, ami a további feladatok megoldására alkalmas! A fájlban legfeljebb 
1000 sor lehet! 
 
3.	Határozza meg és írja ki hány faj található az állományban! 
 
4.	Határozza meg és írja ki az állományban található madarak értékeinek átlagértékét! 
 
5.	Határozza meg és írja ki a legdrágább állat vagy állatok adatait!

6.	Határozza meg és írja ki hány hüllő található a fájlban!

7.	Mennyi a hiúz eszmei értéke? Hány olyan állat van az állományban, amelynek az értéke a hiúzéval megegyezik?

8.	Kérj be egy fajnevet és vizsgáld meg, hogy védetté vették-e vagy sem!

9.	Melyik állatnak a leghosszabb a neve?

10.	Készíts statisztikát! Évenként hány állatot vettek védetté?

11.	Hány sas szerepel az állományban?

12.	Van-e valamilyen futrinka az állatok között, ha igen milyen futrinka?

13.	A madarakból vagy emlősökből vettek fel több állatot védetté? 
